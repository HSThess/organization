# Τρόπος Λήψης αποφάσεων HackerSpace Θεσσαλονίκης

## 1. Ιδρυτικά Μέλη

  1. Ιδρυτικά μέλη μπορούν να γίνουν όλοι. Η μοναδική προϋπόθεση είναι να συμπληρωθεί [η φόρμα μέλους](http://bit.ly/HSskg) στην οποία θα αναφέρει δεσμευτικά το ποσό που δύναται να καταθέσει κατά την ίδρυση του οργανισμού και 2 μήνες μετά.
  1. Η λίστα των μελών θα αναρτάται δημόσια με αναφορά μόνο του ονόματος και επωνύμου.
  1. Ελάχιστο ποσό δέσμευσης του μέλους ορίζεται τα 10€.
  1. Τα [2] ποσά δέσμευσης δεν έχουν σχέση με το όποιο ποσό αποφασιστεί πως θα είναι η ετήσια συνδρομή μέλους.
  1. Τα [2] ποσά δέσμευσης θα συμψηφιστούν με το όποιο ποσό αποφασιστεί ως ετήσια συνδρομή και θα έχουν ισχύ μόνο για το 1ο έτος.
    * 1. Εάν η ετήσια συνδρομή είναι μεγαλύτερη των [2] ποσών δέσμευσης το μέλος θα οφείλει το υπόλοιπο για να είναι ενήμερο.
    * 2. Εάν η ετήσια συνδρομή είναι μικρότερη των [2] ποσών δέσμευσης το μέλος θα είναι ενήμερο για το 1ο και μόνο έτος λειτουργίας.
  1. Η Εγγραφή των ιδρυτικών μελών ξεκινάει το Σάββατο 18/Οκτ/2014 και θεωρείται πλήρης την Πέμπτη 23/Οκτ/2014 0:01π.μ. από την οποία ώρα και μετά η Γενική Συνέλευση μπορεί να συνευρεθεί και να λάβει αποφάσεις, ψηφίσει.
  1. Η εγγραφή των ιδρυτικών μελών θα είναι ανοιχτή έως ότου η Γενική Συνέλευση αποφασίσει πως σταματάει.
  1. Ανενεργά Μέλη
    * 1. Το κάθε μέλος έχει τη δυνατότητα να αυτοχαρακτηριστεί ως ανενεργό οποιαδήποτε στιγμή επιθυμεί.
    * 2. Ένα ανενεργό μέλος δεν λογίζεται στον υπολογισμό για την απαρτία της Γενικής Συνέλευσης (§2.1).
    * 3. Ένα ανενεργό μέλος μπορεί να επιστρέψει στην ενεργή του κατάσταση όποτε το επιθυμεί.
    * 4. Ένα μέλος που απείχε από 5 συνεχόμενες ψηφοφορίες μεταστρέφεται αυτόματα σε ανενεργό, μπορεί το μέλος βέβαια με πρωτοβουλία του να επανέλθει άμεσα στην ενεργό κατάσταση.

## 2. Τρόπος Λήψης Αποφάσεων

1. Αποφάσεις που δεσμεύουν όλα τα μέλη μπορούν να ληφθούν μόνο μέσω Online Ψηφοφορίας (OΨ).
1. Online Ψηφοφορία
  * 1. Απαρτία θεωρείται ότι υπάρχει μόνον εφόσον στη ψηφοφορία έλαβαν μέρος τουλάχιστον το 70% των ενεργών μελών. Η ΟΨ θεωρείται άκαρπη αν δεν έχει επιτευχθεί Απαρτία.
  * 2. Όλα τα μέλη μπορούν να παρουσιάσουν θέμα προς ψήφιση στην ΟΨ κάνοντας χρήση της Λίστας Αλληλογραφίας
  * 3. Το θέμα πρέπει να βρίσκεται σε ανοιχτή διαβούλευση από τα μέλη τουλάχιστον για 3 ημέρες μετά την Ημέρα Παρουσίασης.
  * 4. Η Έναρξη Ψηφοφορίας γίνεται με πρωτοβουλία του μέλους που έθεσε το θέμα
    * 1. Η Έναρξη Ψηφοφορίας γίνεται το νωρίτερο 3 ημέρες μετά την Ημέρα Παρουσίασης.
    * 2. Η Έναρξη Ψηφοφορίας μπορεί να καθυστερήσει εφόσον υπάρχει ενεργή συζήτηση
  * 5. Η Ψηφοφορία είναι επώνυμη και μυστική με μηχανισμό της αρεσκείας του υπεύθυνου μέλους αρκεί να τηρηθούν οι παρακάτω κανόνες:
    * 1. Θα πρέπει να υπάρχει ημερ/νία και ώρα της κάθε ψήφου
    * 2. Η δημοσίευση της ψηφοφορίας μετά τη λήξη της θα πρέπει να καταγραφεί σε έγγραφο (spreadsheet) στο δημόσιο φάκελο του HackerSpace στο Google Drive με ευθύνη του μέλους που διοργάνωσε την ψηφοφορία.
  * 6. Δικαίωμα ψήφου έχουν τα μέλη που εγράφησαν το αργότερο 3 ημέρες πριν την έναρξη της ψηφοφορίας.
  * 7. Η ψηφοφορία διαρκεί τουλάχιστον 3 ημέρες αλλά θα πρέπει να έχει συγκεκριμένη και ορισμένη ημερομηνία και ώρα λήξης.
  * 8. Μετά το πέρας της ψηφοφορίας οι ψήφοι πρέπει να δημοσιεύονται.
  * 9. Σε περίπτωση μη συγκέντρωσης απαρτίας κατά τη λήξη της ψηφοφορίας υπάρχει η δυνατότητα για παράταση έως και 3 φορές:
    * 1. Στην πρώτη λήξη χωρίς απαρτία η ψηφοφορία παρατείνετε 2 ημέρες (48ώρες).
    * 2. Μετά τις 2 ημέρες και αν δεν υπάρχει ακόμα απαρτία παρατείνεται επιπλέον 3 ημέρες (72ώρες).
    * 3. Μετά και από τις 3 ημέρες θα δίνετε μία τελευταία παράταση επιπλέον 4 ημερών (96ώρες).
  * 10. Ο υπεύθυνος της ψηφοφορίας αποφασίζει εάν θα δοθούν οι προβλεπόμενες παρατάσεις.
1. Συναντήσεις μελών
  * 1. Οι συναντήσεις των μελών δεν μπορούν να λαμβάνουν αποφάσεις που δεσμεύουν το σύνολο των μελών, ακόμη και αν η συνάντηση έχει απαρτία.
  * 2. Οι αποφάσεις των συναντήσεων δεσμεύουν μόνο τα μέλη που τις έλαβαν, στα πλαίσια μιας "συμφωνίας κυρίων". Οι αποφάσεις αυτές μπορούν να μετατραπούν σε δεσμευτικές για όλα τα μέλη εφόσον περάσουν από διαδικασία ΟΨ.
  * 3. Για την καλύτερη ενημέρωση των μελών, οι συναντήσεις προτείνεται να έχουν μια Ατζέντα, δημοσιευμένη και αναλλοίωτη για τουλάχιστον 24 ώρες πριν τη συνάντηση
  * 4. Τα θέματα της ατζέντας μπορούν να τα ορίζουν όλα τα μέλη.
